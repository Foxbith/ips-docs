# สัญญาจ้างออกแบบและพัฒนาระบบอินทราเนตของโรงเรียนนานาชาติไพโอเนียร์ส

วันที่    01/08/2024  
เลขที่สัญญา    CC20240801001

สัญญาฉบับนี้ทำขึ้นระหว่าง **โรงเรียนนานาชาติอินเตอร์เนชั่นแนลไพโอเนียร์ส** เลขประจำตัวผู้เสียภาษีอากร 0994001296944 อยู่เลขที่ 20 ซอยราษฎร์ร่วมเจริญ (ซอยเจริญนคร 14 ) ถนนเจริญนคร แขวงคลองต้นไทร เขตคลองสาน กรุงเทพฯ 10600  
 ซึ่งต่อไปในสัญญานี้เรียกว่า “**ผู้ว่าจ้าง**” ฝ่ายหนึ่งกับ  
**บริษัท ฟอกซ์บิธ จำกัด** ทะเบียนนิติบุคคลเลขที่ 0105562098970 อยู่เลขที่ 1000/7-8 อาคารลิเบอร์ตี้ พลาซ่า ห้องเลขที่ 2 ชั้น 19 ซอยทองหล่อ ถนนสุขุมวิท 55 คลองตันเหนือ เขตวัฒนา กรุงเทพมหานคร 10110 ซึ่งต่อไปในสัญญานี้เรียกว่า “**ผู้รับจ้าง**” อีกฝ่ายหนึ่ง

**คู่สัญญาทั้งสองฝ่ายได้ตกลงกันดังต่อไปนี้**  
**ข้อ 1\.	วัตถุประสงค์ของสัญญา**  
1.1.	ผู้ว่าจ้างตกลงจ้างและผู้รับจ้างตกลงออกแบบและพัฒนา ระบบอินทราเนต เพื่อให้การพัฒนาระบบเป็นไปตามความประสงค์และสอดคล้องกับการดำเนินธุรกิจของผู้ว่าจ้าง รายละเอียดขอบเขตของงานปรากฏตาม **เอกสารแนบท้ายสัญญาหมายเลข 1** (ซึ่งต่อไปในสัญญาฉบับนี้เรียกว่า “**งานที่จ้าง**”)  
1.2.	ผู้รับจ้างตกลงให้งานที่จ้างตามสัญญาฉบับนี้ ในส่วน Source Code เป็นลิขสิทธิ์ของผู้รับจ้าง แต่ฐานข้อมูลเป็นลิขสิทธิ์ของผู้ว่าจ้างแต่เพียงผู้เดียว

**ข้อ 2\.	ค่าตอบแทนงานที่จ้าง**  
2.1	ผู้ว่าจ้างตกลงชำระค่าจ้างเป็นเงินจำนวน **475,800 บาท (สี่แสนเจ็ดหมื่นห้าพันแปดร้อยบาทถ้วน)** รวมภาษีมูลค่าเพิ่ม 7% และหักภาษี ณ 3% แล้ว โดยจะแบ่งชำระดังนี้  
งวดที่ 1 ชำระก่อนเริ่มดำเนินการ 20% **จำนวน 95,160 บาท** (ชำระ ณ วันที่เซ็นต์สัญญา)  
งวดที่ 2 ชำระหลังส่งมอบงานข้อที่ 2.1.1-2.1.5  30% **จำนวน 142,740 บาท** (ชำระภายในเดือนธันวาคม 2567\)  
งวดที่ 3 ชำระหลังส่งมอบงานข้อที่ 2.1.5-2.1.10 30% **จำนวน 142,740 บาท** (ชำระภายในเดือนกุมภาพันธ์ 2568\)  
งวดที่ 4 ชำระหลังส่งมอบงาน 20% **จำนวน 95,160 บาท** (ชำระภายในเดือนเมษายน 2568\)  
2.2 	สำหรับงานเพิ่มเติมนอกเหนือจากจากงานที่จ้างหรือการแก้เพิ่มเติมงานที่จ้างตามที่ระบุใน **เอกสารแนบท้ายสัญญาหมายเลข 1** ผู้ว่าจ้างตกลงชำระค่าจ้างเป็นรายวัน (daily basis) ซึ่งคำนวณจากจำนวนชั่วโมงการทำงานของผู้รับจ้าง ในอัตราดังต่อไปนี้ ผู้รับจ้างสามารถปรับอัตราค่าจ้างตามสัญญาฉบับนี้ได้ โดยการแจ้งให้ผู้ว่าจ้างทราบล่วงหน้า  
Technology Lead 		8,000  บาท/วัน  
Project Manager 		8,000  บาท/วัน  
UXUI Designer 			5,500 บาท/วัน  
Frontend Developer 		6,000 บาท/วัน  
Backend Developer 		6,000 บาท/วัน  
Mobile Developer 		6,000 บาท/วัน  
QA 				5,500 บาท/วัน  
2.2 	ค่าจ้างตามสัญญาฉบับนี้ไม่รวมบรรดาค่าใช้จ่ายที่เกิดขึ้นในระหว่างที่ทำงานตามสัญญาฉบับนี้ เช่น ค่าเดินทาง ค่าส่งเอกสาร ซึ่งผู้ว่าจ้างจะต้องรับผิดชอบชำระให้ผู้รับจ้าง และค่าจ้างตามสัญญาฉบับนี้ โดยผู้รับจ้างจะแจ้งให้ผู้ว่าจ้างทราบล่วงหน้า 15 วัน โดยค่าใช้จ่ายจะไม่รวมภาษีมูลค่าเพิ่มในอัตราที่กฎหมายกำหนด  
2.4	ผู้ว่าจ้างตกลงชำระค่าจ้างตามข้อ 2.1 และ 2.2 โดยการโอนเงินผ่านบัญชีต่อไปนี้  
ธนาคารกสิกรไทย (สาขาสยามพารากอน)   
ประเภทบัญชีออมทรัพย์  
เลขที่บัญชี 056-1-99152-9   
ชื่อบัญชี บจก. ฟอกซ์บิธ (Foxbith Co., Ltd.)  
โดยหักภาษีและค่าธรรมเนียมอื่นๆ ซึ่งผู้รับจ้างจะต้องชำระไว้ (ถ้ามี) ทั้งนี้ภายใน 30 (สามสิบ) วันนับแต่วันที่ผู้ว่าจ้างได้ตรวจรับมอบงานของผู้รับจ้างโดยครบถ้วนถูกต้องเรียบร้อยแล้ว

**ข้อ 3\.	สถานะของคู่สัญญา**  
คู่สัญญาทั้งสองฝ่ายตกลงว่าความสัมพันธ์ระหว่างผู้ว่าจ้างและผู้รับจ้างตามสัญญาฉบับนี้เป็นไปในฐานะที่ผู้ว่าจ้างและผู้รับจ้างเป็นอิสระต่อกันเท่านั้น มิใช่ในฐานะนายจ้างและลูกจ้างตามกฎหมายแรงงาน หรือผู้ร่วมลงทุน หรือหุ้นส่วน หรือลักษณะอื่นใดที่คล้ายคลึงกัน และผู้รับจ้างไม่มีอำนาจก่อหนี้สินหรือความผูกพันใด ๆ กับบุคคลภายนอกในนามหรือแทนผู้ว่าจ้าง

**ข้อ 4\. 	ระยะเวลาการปฏิบัติงาน**  
4.1	สัญญานี้มี **กำหนดเวลา 7 เดือน เริ่มตั้งแต่วันที่ 06 สิงหาคม 2567 และสิ้นสุดในวันที่ 06 เมษายน 2568** โดยมีรายละเอียดการดำเนินงานในแต่ละช่วงเวลาปรากฏตามแผนการทำงาน **เอกสารแนบท้ายสัญญาหมายเลข 1** ซึ่งผู้รับจ้างตกลงทำงานที่จ้างตามสัญญาฉบับนี้ให้แล้วเสร็จบริบูรณ์ตามแผนการทำงานดังกล่าว  
4.2	ในกรณีที่คู่สัญญาทั้งสองฝ่ายมีการประชุมและปรับปรุงแผนการทำงานเพื่อให้สอดคล้องกับทำงานที่จ้างตามสัญญาฉบับนี้ ให้ถือเอากรอบระยะเวลาการทำงานฉบับปรุงตามรายงานการประชุมเป็นกำหนดเวลาแล้วเสร็จตามสัญญาฉบับนี้ โดยรายงานประชุมหมายความรวมถึงแต่ไม่จำกัดเฉพาะ จดหมายอิเล็กทรอนิกส์ เอกสารอื่นใดซึ่งปรากฏข้อความอันเนื่องมาจากการหารือ ประชุมหรือตกลงยินยอมโดยคู่สัญญาทั้งสองฝ่ายเกี่ยวกับแผนการทำงาน

**ข้อ 5\.	คำรับรองของผู้ว่าจ้าง**  
ผู้ว่าจ้างให้คำรับรองต่อผู้รับจ้างดังต่อไปนี้  
5.1	ผู้ว่าจ้างตกลงให้ความร่วมมือแก่ผู้รับจ้างในการปฏิบัติงานตามสัญญานี้อย่างเต็มที่ รวมทั้งจะจัดหา ส่งมอบข้อมูลและรายละเอียดที่เพียงพอและจำเป็นเพื่อการพัฒนาแพลตฟอร์มตามสัญญานี้ และ เพื่อให้ผู้รับจ้างสามารถใช้ในการทำงานตามสัญญานี้  
5.2	ผู้ว่าจ้างตกลงตรวจสอบงานที่ผู้รับจ้างได้ส่งมอบตามสัญญานี้ภายใน 1 เดือนหลังวันที่ส่งมอบงาน โดยหากผู้ว่าจ้างพบว่างานที่ผู้รับจ้างส่งมอบให้ตรวจสอบหรือทดลองใช้นั้น มีความบกพร่อง หรือไม่สมบูรณ์ ผู้ว่าจ้างจะแจ้งให้ผู้รับจ้างทราบทันที ในกรณีงานที่ผู้รับจ้างส่งมอบมีความบกพร่องหรือไม่สมบูรณ์ ผู้รับจ้างจะต้องดำเนินการแก้ไขให้แล้วเสร็จภายในกำหนดเวลาสิ้นสุดของสัญญาที่ระบุไว้ในข้อ 4.1 เว้นแต่ ในกรณีที่มีการแก้ไข เปลี่ยนแปลง หรือเพิ่มเติมจากงานเดิม คู่สัญญาอาจตกลงกันให้ขยายระยะเวลาของสัญญาออกไปได้  
5.3	ในการทำงานตามสัญญานี้ ผู้ว่าจ้างตกลงมอบหมายบุคคลอย่างน้อย 1 (หนึ่ง) ราย เป็นผู้ติดต่อประสานงานกับผู้รับจ้างได้ตลอดระยะเวลาของสัญญานี้ หากมีการเปลี่ยนแปลงตัวบุคคลดังกล่าวผู้ว่าจ้างตกลงจะแจ้งให้ผู้รับจ้างทราบล่วงหน้าเป็นลายลักษณ์อักษร

**ข้อ 6\.	กรรมสิทธิ์และทรัพย์สินทางปัญญา**  
6.1	ผู้รับจ้างตกลงว่า บรรดาเอกสาร กระดาษร่าง บันทึก แบบแผนผัง ข้อมูลที่ใช้ในและเกี่ยวข้องกับโปรแกรมคอมพิวเตอร์ หรือบริการเทคโนโลยีสารสนเทศอื่น ๆ ซึ่งรวมถึงแต่ไม่จำกัดเพียง แฟ้มข้อมูล ซอฟท์ไฟล์ ไม่ว่าจะอยู่ในรูปแบบใด ๆ ที่ผู้รับจ้างทำ สร้างสรรค์ ปรับปรุง พัฒนา อันเกี่ยวข้องกับงานที่จ้างตามสัญญาฉบับนี้ ให้ตกเป็นลิขสิทธิ์ ทรัพย์สิน หรือทรัพย์สินทางปัญญาอื่นที่ได้รับความคุ้มครองตามกฎหมายที่มีผลบังคับใช้ในปัจจุบันหรือในอนาคตของผู้รับจ้าง  
6.2	ฐานข้อมูลที่เกี่ยวข้องกับงานที่จ้างตามสัญญาฉบับนี้ ให้ตกเป็นกรรมสิทธิ์และลิขสิทธิ์ของผู้ว่าจ้าง ภายใต้เงื่อนไขที่ผู้ว่าจ้างได้ชำระค่าบริการและค่าบริการเพิ่มเติม (ถ้ามี) จนครบถ้วนแล้ว  
6.3	ผู้ว่าจ้างตกลงว่า source code ของโปรแกรมคอมพิวเตอร์ที่พัฒนาขึ้นตามสัญญาฉบับนี้ จะเป็นลิขสิทธิ์และกรรมสิทธิ์ของผู้รับจ้าง แต่ผู้รับจ้างจะมอบสิทธิ์การใช้งานให้แก่ผู้ว่าจ้างตามเงื่อนไขที่ตกลงกัน  
6.4	ในกรณีที่มีการเลิกสัญญานี้ก่อนที่ผู้รับจ้างจะได้ส่งมอบงาน ไม่ว่าด้วยเหตุใด ผู้รับจ้างตกลงทำลายและลบบรรดาเอกสารและข้อมูลที่เกี่ยวข้องกับงานที่จ้างตามสัญญานี้ที่ผู้รับจ้างได้ทำ สร้างสรรค์ ปรับปรุง พัฒนา โดยใช้ข้อมูลที่ได้รับจากผู้ว่าจ้าง  
6.5	ผู้รับจ้างอาจทำสำเนาเอกสาร หรือเก็บข้อมูลเกี่ยวกับงานที่จ้างตามสัญญาฉบับนี้เพื่อประโยชน์ในการปฏิบัติหน้าที่ตามสัญญาฉบับนี้เท่านั้น และผู้รับจ้างตกลงไม่เผยแพร่ หรือใช้งานดังกล่าวไม่ว่าระหว่างที่สัญญาฉบับนี้มีผลบังคับใช้หรือหลังจากที่สัญญาฉบับนี้สิ้นสุดลงแล้ว เว้นแต่จะได้รับความยินยอมเป็นลายลักษณ์อักษรจากผู้ว่าจ้างล่วงหน้า

**ข้อ 7\.	การเก็บรักษาความลับ**  
7.1	ผู้รับจ้างจะจัดให้กรรมการ ลูกจ้าง และพนักงานของตนเก็บรักษาไว้เป็นความลับซึ่งบรรดาข้อมูลและองค์ความรู้ทั้งหมดที่มีการส่งผ่านโดยผู้ว่าจ้างให้แก่ผู้รับจ้าง ที่ได้ถูกระบุว่าเป็นทรัพย์สินและ/หรือความลับหรือที่โดยลักษณะของสภาพแวดล้อมในการเปิดเผยข้อมูล ควรจะถือโดยสุจริตว่าเป็นทรัพย์สินและ/หรือความลับ อันรวมถึงแต่ไม่จำกัดอยู่เพียง ข้อมูลทางการเงิน ข้อมูล รายชื่อลูกค้า องค์ความรู้ หรือ ความลับทางธุรกิจ (“ข้อมูลซึ่งเป็นความลับ”) และจะไม่ใช้ข้อมูลซึ่งเป็นความลับนั้น เว้นแต่เพื่อวัตถุประสงค์โดยตรงหรือได้รับอนุญาตตามสัญญานี้ในระหว่างที่สัญญานี้มีผลใช้บังคับ ข้อตกลงว่าด้วยการเก็บรักษาความลับนี้จะไม่สิ้นผลบังคับด้วยเหตุการสิ้นสุดลงของสัญญานี้ และจะมีผลใช้บังคับต่อไปภายหลังการสิ้นสุดลงของสัญญานี้  
7.2	ข้อจำกัดในการใช้หรือเปิดเผยข้อมูลซึ่งเป็นความลับ จะไม่ใช้บังคับกับข้อมูลซึ่งเป็นความลับ  
7.2.1	ซึ่งได้รับโดยชอบด้วยกฎหมายโดยไม่มีข้อจำกัดจากแห่งอื่นที่มีสิทธิในการให้ข้อมูลซึ่งเป็นความลับนั้น หรือ  
7.2.2	ภายหลังข้อมูลนั้นได้กลายเป็นข้อมูลที่เปิดเผยเป็นการทั่วไปในสาธารณะจากผู้ว่าจ้างหรือ โดยไม่ได้เป็นการประพฤติผิดสัญญานี้ โดยผู้รับจ้างหรือบริษัทในเครือของผู้รับจ้าง หรือ  
7.2.3	ซึ่งในเวลาที่มีการเปิดเผยให้แก่ผู้รับจ้าง ได้เป็นที่รับรู้ของผู้รับจ้าง หรือ บริษัทในเครือของผู้รับจ้าง โดยไม่มีข้อจำกัด โดยมีหลักฐานเป็นเอกสารในความครอบครองของผู้รับจ้าง หรือ  
7.2.4	ที่ได้ถูกเปิดเผยตามกฎหมาย คำสั่งของศาลที่มีเขตอำนาจ หรือ หน่วยงานราชการ ในกรณีที่ผู้รับจ้าง ถูกบังคับโดยกฎหมายให้ต้องเปิดเผยข้อมูลซึ่งเป็นความลับใด ๆ ผู้รับจ้างจะส่งมอบข้อมูลที่เป็นความลับในส่วนที่จำเป็นต้องเปิดเผยตามกฎหมายเท่านั้นและจะใช้ความพยายามอย่างสมเหตุสมผลในการขอคำสั่งหรือหลักประกันที่เชื่อถือได้ว่า ข้อมูลซึ่งเป็นความลับจะได้รับการเก็บรักษา เป็นความลับต่อไป  
7.3	ผู้ว่าจ้างตกลงว่าจะไม่มีการให้สิทธิภายใต้เครื่องหมายการค้า เครื่องหมายบริการสิทธิบัตร ลิขสิทธิ์ หรือ สิทธิในทรัพย์สินทางปัญญาใด ๆ โดยชัดแจ้งหรือโดยปริยายอันเป็นผลมาจากการส่งข้อมูลซึ่งเป็นความลับให้แก่ผู้รับจ้าง ข้อมูลซึ่งเป็นความลับซึ่งอาจจะเปิดเผยหรือแลกเปลี่ยนโดยผู้ว่าจ้างตามสัญญานี้จะไม่ถือเป็นคำรับรองหรือการรับประกันของผู้ว่าจ้างให้แก่ผู้รับจ้างทุกประเภทโดยเฉพาะที่เกี่ยวกับการไม่ละเมิดเครื่องหมายการค้า เครื่องหมายบริการ สิทธิบัตร ลิขสิทธิ์ หรือ สิทธิในทรัพย์สินทางปัญญาอื่น หรือสิทธิใด ๆ ของบุคคลภายนอก  
7.4	บรรดาข้อมูลซึ่งเป็นความลับทั้งหมดจะยังคงเป็นทรัพย์สินแต่เพียงผู้เดียวของผู้ว่าจ้าง โดยผู้รับจ้างจะส่งคืนข้อมูลซึ่งเป็นความลับให้แก่ผู้ว่าจ้างโดยพลันเมื่อได้รับคำร้องขอเป็นลายลักษณ์อักษรจากผู้ว่าจ้าง และจะทำลายและลบข้อมูลซึ่งเป็นความลับดังกล่าวเมื่อผู้ว่าจ้างได้แสดงให้เห็นว่าไม่จำเป็นต้องใช้ข้อมูลซึ่งเป็นความลับนั้นอีกต่อไปแล้ว เว้นแต่จะได้กำหนดไว้เป็นอย่างอื่นในข้อ 7 ของสัญญานี้  
7.5	ผู้รับจ้างจะใช้ความระมัดระวังตามสมควร ซึ่งอย่างน้อยจะเท่ากับความระมัดระวังที่ผู้รับจ้างใช้โดยปกติในการเก็บรักษาข้อมูลซึ่งเป็นทรัพย์สินของตนในลักษณะที่คล้ายคลึงกัน ในกรณีที่มีการเปิดเผยหรือใช้ข้อมูลซึ่งเป็นความลับโดยไม่ได้รับอนุญาต ซึ่งเกิดขึ้นจากการเปิดเผยของผู้รับจ้าง ผู้รับจ้างจะต้องใช้ความพยายามอย่างสุดความสามารถในการช่วยเหลือผู้ว่าจ้างในการแก้ไขและห้ามการใช้ การเผยแพร่ การขาย หรือ การจำหน่ายข้อมูลซึ่งเป็นความลับนั้น โดยเป็นผู้เสียค่าใช้จ่ายทั้งสิ้น นอกจากนี้ ในกรณีผู้รับจ้างเปิดเผยหรือใช้ข้อมูลซึ่งเป็นความลับโดยไม่ได้รับอนุญาตจนเป็นเหตุให้เกิดความเสียหายต่อผู้ว่าจ้าง ผู้รับจ้างมีหน้าที่ต้องชดใช้ค่าเสียหายที่เกิดขึ้นแก่ผู้ว่าจ้างตามจริงด้วย

**8\.	ความรับผิดและการจำกัดความรับผิด**  
8.1	คู่สัญญาฝ่ายที่ประพฤติผิดสัญญาตกลงรับผิดต่อคู่สัญญาอีกฝ่ายหนึ่ง อย่างไรก็ตาม ผู้รับจ้างจะไม่มีความรับผิดใด ๆ ต่อผู้ว่าจ้างในความเสียหายใด ๆ ที่เกิดจาก (ก) ผู้ว่าจ้างใช้ งานที่จ้าง และ/หรือ บริการ งานที่จ้าง โดยฝ่าฝืนข้อตกลงหรือเงื่อนไขตามสัญญานี้หรือไม่เป็นไปตามวัตถุประสงค์ของสัญญานี้ หรือ (ข) ผู้ว่าจ้างแก้ไขเปลี่ยนแปลง งานที่จ้าง โดยไม่ได้รับอนุญาตจากผู้รับจ้าง หรือ (ค) ผู้ว่าจ้างมีการใช้ งานที่จ้าง ร่วมกับซอฟท์แวร์อื่นที่ไม่ชอบด้วยกฎหมายหรือละเมิดสิทธิในทรัพย์สินทางปัญญาของบุคคลภายนอก  
8.2	เว้นแต่ในกรณี การเรียกร้องเกี่ยวกับหนี้ค้างชำระตามสัญญานี้ การประพฤติผิดข้อตกลงในการเก็บรักษาความลับ หรือการละเมิดทรัพย์สินทางปัญญารวมถึงเครื่องหมายทางการค้า การค้าแข่ง การเสียชีวิต หรือ การบาดเจ็บ การฉ้อฉล หรือการประพฤติผิดโดยเจตนา คู่สัญญาแต่ละฝ่ายตกลงรับผิดต่อคู่สัญญาฝ่ายหนึ่ง สำหรับการเรียกร้อง ละเมิด หรือความรับผิดอื่นที่เกิดขึ้นจากสัญญานี้อันเป็นผลมาจากความบกพร่องหรือการประพฤติผิดสัญญา ผู้รับจ้างตกลงที่จะคืนเงินตามจำนวนที่เหลือโดยหักเฉพาะค่าใช้จ่ายและค่าบริการสำหรับงานที่ได้ดำเนินการไปแล้วออก

**9\.	การประพฤติผิดสัญญาและการบอกเลิกสัญญา**  
9.1	คู่สัญญาฝ่ายใดฝ่ายหนึ่งอาจบอกเลิกสัญญานี้โดยให้มีผลเป็นการบอกเลิกสัญญา เมื่อได้มีการส่งคำบอกกล่าวเป็นลายลักษณ์อักษร ในกรณีที่  
(1)	คู่สัญญาอีกฝ่ายได้ประพฤติผิดสัญญาในข้อตกลงที่เป็นสาระสำคัญ และไม่สามารถแก้ไขการประพฤติผิดสัญญานั้นได้ภายใน 30 (สามสิบ) วันภายหลังจากที่ได้รับหนังสือบอกล่าวจากคู่สัญญาฝ่ายที่ไม่ได้ประพฤติผิดสัญญา  
(2)	คู่สัญญาอีกฝ่ายได้หยุดประกอบกิจการ หรือหยุดการดำเนินกิจการโดยปกติ เป็นการถาวร หรือเกินกว่า 60 วัน  
(3)	คู่สัญญาอีกฝ่ายได้โอนสิทธิเพื่อประโยชน์ของเจ้าหนี้ ได้เริ่มดำเนินคดีล้มละลาย (ในฐานะที่เป็นลูกหนี้) หรือเริ่มกระบวนการใด ๆ ตามกฎหมายล้มละลาย (ในฐานะที่เป็นลูกหนี้) หรือ  
(4)	เหตุสุดวิสัยได้ดำเนินอย่างต่อเนื่องเป็นระยะเวลาอย่างน้อย 180 (หนึ่งร้อยแปดสิบ) วันซึ่งเป็นอุปสรรคขัดขวางคู่สัญญาฝ่ายใดฝ่ายหนึ่งในการปฏิบัติหน้าที่ตามสัญญานี้

**10\.	ข้อตกลงทั่วไป**  
10.1	**สถานะของคู่สัญญา:** คู่สัญญาทั้งสองฝ่ายตกลงว่าความสัมพันธ์ระหว่างคู่สัญญาจะเป็นไปตามที่กำหนดไว้ในสัญญานี้เท่านั้นและมิใช่ในฐานะนายจ้างและลูกจ้างตามกฎหมายแรงงานหรือผู้ร่วมลงทุน หรือหุ้นส่วน หรือลักษณะอื่นใดที่คล้ายคลึงกัน และคู่สัญญาฝ่ายหนึ่งฝ่ายใดไม่มีอำนาจก่อหนี้สินหรือความผูกพันใด ๆ กับบุคคลภายนอกในนามหรือแทนคู่สัญญาอีกฝ่ายหนึ่ง  
10.2	**การมีผลบังคับของสัญญา:** ในกรณีที่ข้อตกลงใดในสัญญานี้ไม่มีผลสมบูรณ์ ไม่ชอบด้วยกฎหมาย หรือไม่สามารถบังคับได้ตามกฎหมาย ความสมบูรณ์ ความชอบด้วยกฎหมาย และการบังคับได้ตามกฎหมายของข้อตกลงส่วนที่เหลือจะไม่ถูกกระทบหรือทำให้เสียไปโดยผลของความไม่สมบูรณ์ ความไม่ชอบด้วยกฎหมาย หรือการไม่สามารถบังคับได้ตามกฎหมายนั้น และข้อตกลงส่วนที่เหลือยังคงมีผลบังคับใช้ได้ทุกประการตามเจตนารมย์ของคู่สัญญา  
10.3	**คำรับรอง:** คู่สัญญาแต่ละฝ่ายรับรองต่อคู่สัญญาฝ่ายอื่นว่า (ก) คู่สัญญาฝ่ายนั้นมีอำนาจและสิทธิที่จำเป็นในการเข้าทำสัญญานี้และปฏิบัติตามหน้าที่ของคู่สัญญาฝ่ายนั้นตามสัญญานี้ (ข) การเข้าทำ ส่งมอบ และการปฏิบัติตามสัญญานี้จะก่อให้เกิดความผูกพันซึ่งชอบด้วยกฎหมาย สมบูรณ์และมีผลผูกพันของคู่สัญญาฝ่ายนั้น และสามารถบังคับได้ต่อคู่สัญญาฝ่ายนั้นตามข้อตกลงในสัญญานี้ (ค) การเข้าทำสัญญานี้หรือการปฏิบัติตามหน้าที่ของคู่สัญญาตามสัญญานี้จะไม่เป็นการประพฤติผิดสัญญาหรือฝ่าฝืนบทบัญญัติใด ๆ ของสัญญาอื่นที่คู่สัญญาฝ่ายนั้นเป็นคู่สัญญาอยู่ด้วย  
10.4	**การบอกกล่าว:** บรรดาคำบอกกล่าว การเรียกร้อง และการติดต่ออื่น ๆ ที่จำเป็นหรือเป็นไปตามข้อตกลงในสัญญานี้ที่จะต้องส่งให้คู่สัญญาอีกฝ่ายหนึ่งจะต้องทำเป็นลายลักษณ์อักษรและส่งโดยพนักงานส่งเอกสาร ไปรษณีย์ หรือจดหมายอิเล็กทรอนิกส์ ของคู่สัญญาอีกฝ่ายหนึ่งนั้นตามที่ได้ระบุไว้ข้างต้นหรือที่อยู่อื่นที่คู่สัญญาอีกฝ่ายหนึ่งนั้นจะได้กำหนดโดยการส่งคำบอกกล่าวไปยังคู่สัญญาอีกฝ่าย  
10.5	**การไม่สละสิทธิ:** บรรดาสิทธิต่าง ๆ ของคู่สัญญาตามสัญญานี้จะไม่มีการสละสิทธิหรือเปลี่ยนแปลงเว้นแต่คู่สัญญาจะแสดงเจตนาสละสิทธิหรือเปลี่ยนแปลงเป็นลายลักษณ์อักษร และหากคู่สัญญาฝ่ายหนึ่งฝ่ายใดไม่ใช้สิทธิหรือใช้สิทธิเช่นว่านั้นล่าช้า ไม่ถือว่าเป็นการสละสิทธิหรือเปลี่ยนแปลงสิทธินั้นหรือสิทธิอื่นใดในสัญญานี้   
10.6	**สัญญาทั้งหมด:** คู่สัญญาตกลงให้สัญญานี้เป็นเอกสารเพียงฉบับเดียวที่มีผลผูกพันคู่สัญญาทั้งสองฝ่ายเกี่ยวกับนิติกรรมตามสัญญานี้และให้มีผลเป็นการยกเลิกบรรดาข้อตกลง เอกสารโต้ตอบ และการแสดงเจตนาใด ๆ ไม่ว่าโดยวาจาหรือลายลักษณ์อักษรที่คู่สัญญาได้ตกลงกันก่อนหน้านี้ทั้งหมด  
10.7	**กฎหมายที่มีผลใช้บังคับ:** สัญญานี้จะอยู่ภายใต้บังคับและตีความตามกฎหมายของประเทศไทย โดยไม่อ้างอิงถึงกฎเกณฑ์ว่าด้วยการขัดกันของกฎหมายตามกฎหมายไทย   
10.8	**การระงับข้อพิพาท:** บรรดาข้อพิพาท ข้อโต้แย้งและข้อขัดแย้งใด ๆ ระหว่างคู่สัญญาอันเกี่ยวเนื่องกับการตีความ การบังคับใช้ ความสมบูรณ์ หรือการกล่าวอ้างการประพฤติผิดสัญญาหรือการไม่ปฏิบัติตามสัญญานี้จะถูกระงับโดยฉันท์มิตรระหว่างคู่สัญญา ในกรณีที่คู่สัญญาไม่สามารถระงับข้อพิพาทโดยฉันท์มิตรได้ภายใน 30 (สามสิบ) วันคู่สัญญาตกลงระงับบรรดาข้อพิพาท ข้อโต้แย้ง และข้อขัดแย้งนั้นที่เกิดจากหรืออันเกี่ยวเนื่องกับสัญญา หรือการปฏิบัติตามสัญญา (รวมถึงความสมบูรณ์ของสัญญานี้) โดยการเสนอต่อศาลที่มีเขตอำนาจในกรุงเทพมหานคร  
10.9	**การแก้ไขสัญญา:** การแก้ไขเปลี่ยนแปลงสัญญานี้จะมีผลสมบูรณ์เมื่อได้ทำเป็นลายลักษณ์อักษร และลลายมือชื่อคู่สัญญาทุกฝ่าย  
10.10	**หัวข้อ:** หัวข้อที่ใช้ในสัญญานี้ใช้เพื่อประโยชน์ในการอ้างอิงเท่านั้นและจะไม่มีผลต่อความหมายหรือการตีความสัญญานี้แต่อย่างไร

| ผู้ว่าจ้าง ……………………………………………………. (                                               ) วันที่ \_\_\_\_\_\_\_ /\_\_\_\_\_\_\_/\_\_\_\_\_\_\_ | ผู้รับจ้าง ………………………………………………. (ปุณทริก สุริยะมณี) วันที่ 01/08/2024 |
| :---: | :---: |
| **พยาน** ……………………………………………………. (                                               ) วันที่ \_\_\_\_\_\_\_ /\_\_\_\_\_\_\_/\_\_\_\_\_\_\_ | **พยาน** ……………………………………………………. (ปวริศร ใจทหาร) วันที่ 01/08/2024 |

**เอกสารแนบท้ายหมายเลข 1**

# ขอบเขตการดำเนินงาน (Scope of work)

1. **วัตถุประสงค์**  
   ออกแบบและพัฒนาระบบอินทราเนตเพื่อสื่อสารระหว่างพนักงานภายในองค์กร ให้สามารถเก็บข้อมูลขาด ลา มาสาย ข้อมูลสินค้าและทรัพย์สิน และข้อมูลการจอง After School และรองรับกรณีเพิ่มสาขาในอนาคต เพื่อให้การทำงานและสื่อสารภายในองค์กรราบรื่นมากขึ้น  
     
2. **ขอบเขตการดำเนินงาน**  
   1. ออกแบบและพัฒนาระบบ Intranet ของโรงเรียนโดยมีคุณสมบัติดังนี้  
      1. การเข้าสู่ระบบ (LogIn)  
         1. สามารถเข้าสู่ระบบผ่าน Google ได้  
      2. เมนูเข้อมูลพนักงาน (Employee)  
         1. รองรับการลงเวลาระบบลงเวลา (Time-Attendance)  
         2. รองรับการลงเวลาเข้า-ออกงานของบุคลากร (ครู พนักงาน) โดยสามารถนำเข้าข้อมูลผ่านระบบ Finger Scan ได้  
         3. แสดงและสรุปข้อมูลเวลาเข้า-ออกงานของบุคลากรแต่ละคน  
         4. แสดงและสรุปเวลาสาย ลาป่วย ลาพักร้อน ของบุคลากรแต่ละคน  
         5. รองรับการจัดผังโครงสร้าง ตามอำนาจการอนุมัติสายงาน โดยสามารถกรอกข้อมูล Job description และอัปโหลดไฟล์ PDF กับตำแหน่งงานได้  
         6. รองรับการขออนุมัติลา โดยต้องมีลำดับการอนุมัติการลาตามลำดับขั้นที่กำหนด  
         7. แจ้งเตือนทางอีเมลหัวหน้างานเมื่อมีการลา/อนุมัติของบุคลากรภายในระบบ  
         8. รองรับการตั้งค่ากฎระเบียบการลา เช่น ลาได้กี่วันต่อเดือน ลาได้กี่วันติดต่อกัน เช่น ตั้งค่าเวลาเข้า-ออกงานปกติ, ตั้งค่า Cut Late, ตั้งค่าวันหยุดนักขัตฤกษ์, ตั้งค่าวันลาพิเศษ, ตั้งค่าวันลาพักร้อน, ตั้งค่าวันลาป่วย, ตั้งค่าวันลาคลอดบุตร, ตั้งค่าวันลาแต่งงาน, ตั้งค่าวันลาศพญาติ ได้ตั้งค่าวันลาอื่นๆ  
         9. รองรับการตั้งค่าวันลาได้แบบกำหนดรอบ หากหมดรอบให้รีเซ็ตจำนวนวันลารอบใหม่ตามรอบการศึกษา โดยให้ผู้มีอำนาจ สามารถกดปิดรอบบัญชีเพื่อเริ่มต้นรอบใหม่ได้  
         10. รองรับเงื่อนไขการทำงานนอกสถานที่ (Present Form) ของบุคลากร โดยที่ไม่ตัดวันลา และผู้ที่ทำงานนอกสถานที่ต้องได้รับอนุมัติตามลำดับสายอนุมัติ  
         11. รองรับการส่งออกข้อมูลของบุคลากรไปยังไฟล์ Excel  
         12. ระบบบริหารจัดการข้อมูลบุคลากร  
             1. แสดงข้อมูลทั่วไปของบุคลากร เช่น ชื่อ นามสกุล ตำแหน่ง เบอร์โทรศัพท์ อีเมล ที่อยู่ของบุคลากร ข้อมูลการศึกษาของบุคลากร ข้อมูลประสบการณ์การทำงานของบุคลากร, ประเมินผลของบุคลากร, ตารางการสอนและวิชาที่สอนของบุคลากร เช่น Homeroom หรือ After School ประวัติการฝึกอบรม, ชื่อหลักสูตร หน่วยงาน วันที่อบรม และงบประมาณที่ใช้ ผลการประเมินทดลองงาน  
             2. รองรับการเก็บข้อมูลสวัสดิการและสิทธิประโยชน์ของพนักงาน เช่น การเบิกเงินช่วยเหลือกรณีต่างๆ  เช่น ประกันสังคม กองทุนสงเคราะห์ครู ประกันกลุ่มญาติเสียชีวิต พร้อมวันที่เริ่มต้น-สิ้นสุด  
             3. รองรับการเก็บเอกสารส่วนตัวของบุคลากรแต่ละคนได้ เช่น สัญญาจ้างของบุคลากร, เอกสาร Work Permit และ Visa และเอกสารอื่นๆ  
             4. รองรับการเพิ่ม/ลบ/แก้ไข ข้อมูลบุคลากรใหม่  
             5. รองรับการค้นหาและกรองข้อมูลบุคลากร  
             6. รองรับการปรับสถานะของบุคลากร เช่น พนักงานปัจจุบัน และพนักงานที่ลาออกแล้ว  
             7. รองรับการส่งออกข้อมูลบุคลากรไปยังไฟล์ Excel  
      3. เมนูข้อมูลนักเรียน (Student)  
         1. แสดงข้อมูลทั่วไปของนักเรียน เช่น ชื่อ นามสกุล เลขประจำตัวนักเรียน ชั้นเรียน ข้อมูลที่อยู่ของนักเรียน ข้อมูลครอบครัวของนักเรียน ข้อมูลการติดต่อของนักเรียน (เบอร์โทรศัพท์ อีเมล) และข้อมูลอื่นๆ  
         2. รองรับการลบ ข้อมูลนักเรียนใหม่  
         3. รองรับการตั้งค่า ระดับชั้นและชั้นเรียน  
         4. รองรับการค้นหาและกรองข้อมูลนักเรียน  
         5. รองรับการปรับสถานะของนักเรียน เช่น นักเรียนปัจจุบัน และศิษย์เก่า  
         6. รองรับการนำเข้าและส่งออกข้อมูลนักเรียนไปยังไฟล์ Excel  
      4. เมนูทรัพย์สิน (Asset)  
         1. รองรับการตั้งค่าข้อมูลของทรัพย์สิน เช่น ประเภท รหัส ยี่ห้อ รุ่น ผู้ขาย สถานที่  
         2. แสดงข้อมูลรายละเอียดของทรัพย์สิน เช่น หมายเลขซีเรียล สถานะ (ใช้งานได้, ชำรุด, เสีย) ขนาด น้ำหนัก สี ระบบปฏิบัติการ สเปค CPU RAM HDD ผู้ขาย และรูปภาพของทรัพย์สิน  
         3. รองรับการปรับสถานะของทรัพย์สิน เช่น ใช้งานได้, ชำรุด, เสีย  
         4. รองรับการเพิ่ม/แก้ไข/ลบข้อมูลทรัพย์สินใหม่  
         5. รองรับการส่งออกข้อมูลทรัพย์สิน ไปยังไฟล์ Excel  
      5. เมนูฟอร์มคำขออนุมัติ (Form)  
         1. รองรับการตั้งค่าแบบฟอร์มได้ ทั้งหมด 5 แบบฟอร์ม  
         2. แสดงข้อมูลรายการแบบฟอร์มรออนุมัติ เช่น ประเภทฟอร์ม รายละเอียด ผู้อนุมัติ ผู้ขออนุมัติ  
         3. รองรับการสร้าง/แก้ไข/ลบ แบบฟอร์มขออนุมัติได้  
         4. รอบรับการกรอกฟอร์มแบบอัปโหลดไฟล์และรูปได้  
         5. รองรับการปรับสถานะอนุมัติฟอร์ม เช่น รออนุมัติ อนุมัติ ไม่อนุมัติ  
         6. รองรับการค้นหา/กรอง ประเภทฟอร์ม  
      6. เมนูสินค้า (Product)  
         1. ระบบจัดการข้อมูลสินค้า  
            1. รองรับการเพิ่ม/แก้ไข/ลบสินค้าหลากหลายประเภท เช่น หนังสือ เครื่องเขียน อุปกรณ์การเรียน ของใช้ส่วนตัว ของที่ระลึก ฯลฯ  
            2. รองรับการสร้างรายการสินค้าในรูปแบบ Barcode และ QR Code  
            3. แสดงข้อมูลรายละเอียดสินค้า เช่น รหัสสินค้า ชื่อสินค้า รายละเอียดสินค้า ราคา รูปภาพ สินค้าคงคลัง  
            4. รองรับการเพิ่ม/แก้ไข/ลบข้อมูลสินค้าใหม่  
            5. รองรับการค้นหาสินค้าด้วยชื่อ รหัสสินค้า หมวดหมู่ แบรนด์ ผู้ขาย ฯลฯ  
            6. รองรับการนำเข้ารายการสินค้าด้วยไฟล์ .csv  
         2. ระบบจัดการข้อมูลการขาย  
            1. แสดงข้อมูลรายการขาย เช่น สินค้า ราคา จำนวนสินค้า  
            2. รองรับการเพิ่ม/แก้ไข/ลบข้อมูลสินค้าใหม่  
            3. สามารถออกบิลข้อมูลสินค้า เช่น วันที่ ชื่อสินค้า จำนวน ราคา  
            4. รองรับการส่งออกข้อมูลทรัพย์สิน ไปยังไฟล์ Excel  
         3. ระบบจัดการข้อมูลสต๊อกสินค้า  
            1. แสดงข้อมูลรายการคงเหลือสินค้า  
            2. แสดงข้อมูลประวัติการตัดสต๊อกสินค้า  
            3. รองรับการปรับสถานะสต๊อกสินค้า เช่น หมดอายุ ใช้งานอยู่  
            4. รองรับการส่งออกข้อมูลสต๊อคสินค้า ไปยังไฟล์ Excel  
      7. เมนูเครื่องเขียน (Stationary)  
         1. ระบบจัดการข้อมูลอุปกรณ์การสอน  
            1. รองรับการตั้งค่าข้อมูลเครื่องเขียน เช่น ประเภท รหัส ยี่ห้อ รุ่น ผู้ขาย สถานที่  
            2. แสดงข้อมูลทั่วไปของอุปกรณ์การสอน เช่น ชื่อ ประเภท รหัส ยี่ห้อ รุ่น ขนาด น้ำหนัก สี ผู้ขาย รูปภาพของอุปกรณ์การสอน และข้อมูลอื่นๆ  
            3. รองรับการเพิ่ม/แก้ไข/ลบ อุปกรณ์การสอนใหม่  
            4. รองรับการปรับสถานะของทรัพย์สิน เช่น ใช้งานได้, ชำรุด, เสีย  
            5. รองรับการค้นหา/กรอง ข้อมูลอุปกรณ์การสอน  
            6. รองรับการส่งออกข้อมูลอุปกรณ์การสอนไปยังไฟล์ Excel  
         2. ระบบจัดการการเบิก/คืนอุปกรณ์การสอน  
            1. แสดงข้อมูลการเบิกอุปกรณ์การสอน เช่น วันที่เบิก ผู้เบิก รายการอุปกรณ์การสอน สถานะ (รออนุมัติ, อนุมัติ, ยกเลิก)  
            2. รองรับการเพิ่ม/แก้ไข/ลบ การเบิกอุปกรณ์การสอนใหม่  
            3. รองรับการค้นหา/กรอง การเบิกอุปกรณ์การสอน  
            4. รองรับการอนุมัติการเบิกอุปกรณ์การสอนได้ทั้งแบบรายชิ้นและเบิกได้ทั้งหมดทีเดียว  
            5. รองรับการแจ้งเตือนการเบิกอุปกรณ์การสอนในระบบ  
            6. รองรับการส่งออกข้อมูลการเบิกอุปกรณ์การสอนไปยังไฟล์ Excel  
      8. เมนูการศึกษา (Academic)  
         1. รองรับการตั้งค่า ชั้นเรียน และรายวิชา เช่น กีฬา ดนตรี ศิลปะ ภาษา ฯลฯ  
         2. รองรับการจอง/แก้ไข/ลบ คลาสเรียนแบบ After School,  Intervention, ESP ได้  
         3. แสดงข้อมูลการจองโดยมีรายละเอียดโปรแกรม afterschool,  เช่น ชื่อโปรแกรม รายละเอียดโปรแกรม รูปภาพ ผู้สอน ตารางเวลา ค่าธรรมเนียม ฯลฯ  
         4. รองรับการค้นหาด้วยชื่อ รายละเอียด ผู้สอน คลาสเรียน กลุ่มวิชา เช่น After School, Intervention, ESP ฯลฯ  
         5. รองรับการส่งออกข้อมูลการจองไปยังไฟล์ Excel  
      9. เมนูรายงาย (Dashboard)  
         1. แสดงสรุปข้อมูลการลาในรูปแบบต่างๆ โดยดึงข้อมูลจากเมนู Employee ข้อ 2.1.3  
         2. แสดงรูปแบบรายงานที่ไม่เหมือนกันแล้วแต่สิทธิการมองเห็น  
      10. เมนูการตั้งค่า  
          1. รองรับ 2 สาขาโดยแยกฐานข้อมูลกัน  
          2. รองรับการใช้งาน 1 ภาษา  
          3. รองรับการตั้งค่าสิทธิการเข้าถึงข้อมูล สามารถซ่อน/แสดงเมนู และตั้งค่าให้ผู้ใช้สามารถ ดู,แก้ไข, แก้ไขลบ ข้อมูลแต่ละเมนูได้  
          4. รองรับการตั้งค่าสิทธิการการมองเห็นแบบกลุ่มได้ เช่น ฝ่าย HR, ฝ่ายบริหาร เป็นต้น  
          5. รองรับการสร้าง/แก้ไข/ลบบัญชีผู้ใช้ระดับผู้ใช้งานได้ และผูกข้อมูลผู้ใช้งานเข้ากับโปรไฟล์พนักงานได้ (เห็นเฉพาะข้อมูลของตัวเอง)

3. **เทคโนโลยีและภาษาที่ใช้**

| เว็บไซต์หน้าบ้าน (Frontend) | React.js (Next.js) |
| :---- | :---- |
| **ระบบหลังบ้าน (Backend)** | Node.js (Express.js) |
| **ระบบจัดเก็บข้อมูล (Cloud)** | Digital Ocean โดยใช้ Services ที่รองรับ Software ที่ออกแบบเป็น Microservice Architecture โดยจะประกอบไปด้วย1\. App Platform (Shared $12/month) \- For deploying API services, and static sites vCPU: 1 vCPU Memory: 1 GiB Transfer: 150 GiB Autoscaling: No 2\. Databases (MongoDB)  ($15/month) \- Managed database services vCPU: 1 vCPU Memory: 1 GiB Disk: 15 GiB 3\. Spaces ($5/month) \- Cloud Storage 250 GiB Storage 1 TiB outbound transfer $0.02/GiB additional storage $0.01/GiB additional transfer 4\. Load Balancer  ($12/month) Improve availability, performance, and scalability Let's Encrypt and HTTP/3 support Compatible with Droplets and DigitalOcean Kubernetes 5\. Container Registry ($5/month)  \- Private Container Image Registry Repositories: 5 Storage: 5 GiB Storage overage: $0.02/GiB |

   หมายเหตุ: เทคโนโลยีที่ใช้อาจมีการเปลี่ยนแปลงได้ภายหลัง เพื่อให้สอดคล้องตามความต้องการของธุรกิจ

4. **ระยะเวลาดำเนินงาน**  
   ระยะเวลาดำเนินการ 6 เดือน (ไม่รวมระยะเวลาแก้ไข) โดยผู้รับจ้างจะมีการอัปเดทการทำงานกับผู้ว่าจ้างทุกๆ 2 อาทิตย์ หรือตามที่ตกลงกันตามในกรอบระยะเวลาสัญญา

| รายการ | M1 | M2 | M3 | M4 | M5 | M6 | M7 |
| :---- | :---- | :---- | :---- | :---- | :---- | :---- | :---- |
| **ออกแบบระบบ** |  |  |  |  |  |  |  |
| **พัฒนาระบบ** |  |  |  |  |  |  |  |
| **รีวิวและปรับแก้** |  |  |  |  |  |  |  |
| **UAT & Golive** |  |  |  |  |  |  |  |

5. **สิ่งส่งมอบ**  
   1. การเทรนนิ่งพนักงานในการใช้งานโปรแกรมจำนวน 16 ชั่วโมง  
   2. คู่มือการใช้งานระบบในรูปแบบไฟล์ PDF (เฉพาะภาษาไทย)  
   3. การทำ Data Migration ข้อมูลจากระบบเดิม  
   4. โปรแกรมในรูปแบบเว็บไซต์

6. **งานที่ไม่รวมอยู่ในขอบเขตดำเนินงาน**  
   1. การพัฒนาระบบบน Server ของลูกค้า  
   2. งานที่เพิ่มเติมนอกเหนือจากขอบเขตการดำเนินงาน **ข้อ 2**

7. **ค่าใช้จ่าย**  
   1. ผู้ว่าจ้างตกลงชำระค่าจ้างเป็นเงินจำนวน **475,800 บาท (สี่แสนเจ็ดหมื่นห้าพันแปดร้อยบาทถ้วน)** รวมภาษีมูลค่าเพิ่ม 7% และหักภาษี ณ 3% แล้ว โดยจะแบ่งชำระดังนี้

   งวดที่ 1 ชำระก่อนเริ่มดำเนินการ 20% **จำนวน 95,160 บาท** (ชำระ ณ วันที่เซ็นต์สัญญา)

      งวดที่ 2 ชำระหลังส่งมอบงานข้อที่ 2.1.1-2.1.5  30% **จำนวน 142,740 บาท** (ชำระภายในเดือนธันวาคม 2567\)

      งวดที่ 3 ชำระหลังส่งมอบงานข้อที่ 2.1.5-2.1.10 30% **จำนวน 142,740 บาท** (ชำระภายในเดือนกุมภาพันธ์ 2568\)

   งวดที่ 4 ชำระหลังส่งมอบงาน 20% **จำนวน 95,160 บาท** (ชำระภายในเดือนเมษายน 2568\)

   2. วิธีการชำระเงิน ชำระผ่าน ธนาคารกสิกรไทย (สาขาสยามพารากอน) ประเภทบัญชีออมทรัพย์ เลขที่บัญชี 056-1-99152-9 ชื่อบัญชี บจก. ฟอกซ์บิธ (Foxbith Co., Ltd.)

8. **ค่าใช้จ่ายที่ไม่รวมอยู่ในค่าพัฒนา**  
   1. ค่าใช้จ่าย 3rd Party Service เช่น การเชื่อมต่อข้อมูลกับโปรแกรมอื่นๆ และต้องมีค่าใช้จ่ายเพิ่มเติม  
   2. ค่าใช้จ่าย Cloud ในการเก็บข้อมูลชำระหลังส่งมอบ เดือนละ 2,000 บาท (สองพันบาทถ้วน)  
   3. ค่าใช้จ่ายบำรุงรักษาซอฟแวร์ (MA) หลังจากหมดระยะประกัน 1 ปี ชำระหลังหมดประกัน เดือนละ 2,166 บาท (สองพันหนึ่งร้อยหกสิบหกบาทถ้วน)

9. **การรับประกัน**  
   1. ผู้รับจ้างมีระยะเวลารับประกันงานหลังส่งมอบเป็นระยะเวลาทั้งสิ้น **1 ปี**  
   2. หลังหมดระยะเวลารับประกันผู้ว่าจ้างจะต้องชำระค่าบริการบำรุงรักษาซอฟแวร์และค่าใช้จ่าย Cloud รายปี โดยยืนระยะสัญญาปีละ **50,000 บาท (ห้าหมื่นบาทถ้วน) โดยผู้ว่าจ้างจะชำระค่าบริการ Cloud จำนวน 2,000 บาทต่อเดือน และค่าบำรุงรักษาซอฟแวร์ 2,166 บาทต่อเดือน รวมเดือนละ 4,166 บาท (สี่พันหนึ่งร้อยหกสิบหกบาทถ้วน) ไม่รวมภาษีมูลค่าเพิ่ม 7% และภาษีหัก ณ ที่จ่าย 3% เป็นระยะเวลา 5 ปีติดต่อกัน หากผู้ว่าจ้างยกเลิกสัญญาก่อนครบกำหนด 5 ปี ผู้ว่าจ้างต้องชำระส่วนต่างจำนวน 20%** ของราคาสัญญาที่เหลืออยู่  โดยมีเงื่อนไขการรับประกันดังนี้

| ระดับ |  ผลกระทบ | ตัวอย่าง | บริการที่ Support | ระยะเวลา ตอบกลับ | เวลา แก้ไข |
| :---- | :---- | :---- | :---- | :---- | :---- |
| 1 ร้ายแรง | การหยุดให้บริการชั่วคราว ระบบบริการหยุดทำงานทั้งหมดหรือบางส่วน อาจเกิดจากการปรับปรุงระบบ, ปัญหาทางเทคนิค, หรือเหตุสุดวิสัย | ผู้ใช้ไม่สามารถใช้งานได้ ข้อมูลสำคัญของผู้ใช้สูญหาย หรือ เสียหาย | 8 ชม x 5 วันทำการ 09:30-18:30 | 1 ชม. | 4 ชม. |
| 2 สำคัญ | ผู้ใช้งานจำนวนมากได้รับผลกระทบ และยังไม่มีวิธีแก้ไขเบื้องต้น | ระบบทำงานช้า, เซสชั่นหมดอายุ, และบางฟังก์ชันใช้งานไม่ได้ |  | 1 ชม. | 16 ชม. |
| 3 ทั่วไป | ผลกระทบต่อผู้ใช้บางกลุ่ม และหาวิธีแก้ไขได้ | ผู้ใช้ที่ใช้งานเบราว์เซอร์ที่รองรับได้รับผลกระทบ แต่สามารถใช้เบราว์เซอร์อื่นแทนได้ ฟังก์ชันการทำงานบางอย่างของระบบเสียหาย แต่ยังใช้งานระบบได้ |  | 1 ชม. | 2 อาทิตย์ |
| 4 ไม่ร้ายแรง | ไม่ได้ส่งผลกระทบกับผู้ใช้งาน | การเพิ่ม Feature ใหม่นอกเหนือจากที่ตกลงไว้เข้ามา |  | 1 ชม. | ตกลงอีกครั้ง |

	

10. **งานที่อยู่นอกเหนือขอบเขตการรับประกัน**  
    1. การพัฒนาฟังก์ชันหรือคุณสมบัติใหม่ที่นอกเหนือจากขอบเขตงานที่ตกลงกันไว้ในข้อ 2\.  
    2. การฝึกอบรมการใช้งานระบบที่เกินกว่าจำนวนครั้งที่ระบุไว้ในข้อ 5.1  
    3. การแก้ไขปัญหาหรือการบำรุงรักษาที่เกิดจากการใช้งานที่ไม่ถูกต้องหรือการใช้ระบบผิดวัตถุประสงค์  
    4. การแก้ไขปัญหาหรือการบำรุงรักษาที่เกิดจากการเปลี่ยนแปลงหรือการแก้ไขโดยบุคคลที่สามที่ไม่ได้รับอนุญาตจากผู้รับจ้าง  
    5. การบำรุงรักษาอุปกรณ์หรือฮาร์ดแวร์ที่ไม่ได้เป็นส่วนหนึ่งของสัญญานี้  
    6. การให้คำปรึกษาหรือการบริการที่เกี่ยวข้องกับการปรับปรุงกระบวนการธุรกิจหรือการจัดการองค์กร  
    7. การแก้ไขปัญหาที่เกิดจากภัยธรรมชาติหรือเหตุสุดวิสัยอื่นๆ ที่อยู่นอกเหนือการควบคุมของผู้รับจ้าง เช่น การล่มของระบบ Cloud, การแก้ไข Script ของเครื่องแสกนลายนิ้วมือ  
       1. กรณี Script เกิดปัญหาแล้วอยากให้ทางผู้ว่าจ้างช่วยดูแลแก้ไขให้ ผู้ว่าจ้างจะคิดค่าใช้จ่ายในการแก้ไขปัญหาชั่วโมงละ 750 บาท  
    8. การบำรุงรักษาหรือการสนับสนุนที่นอกเหนือจากเวลาทำการที่ระบุไว้ในข้อ 9.2